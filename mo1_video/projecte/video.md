#Fer un vídeo: projecte

El projecte del curs consisteix a gravar un microreportatge.  

Què ha d’incloure el teu microreportatge?

1. Durada: entre 1 i 2 minuts
2. Grava el material i edita’l: inclou entre 3 i 5 tipus de plans diferents i alguna transició.
2. Afegeix música en alguna de les parts del vídeo.
3. Inclou un títol i els crèdits.

Et suggerim algunes qüestions que has de tenir presents abans de començar l’enregistrament del teu microreportatge:

* Valorarem la teva implicació en el procés de treball, per tant tria algun tema que tinguis moltes ganes d'explicar.
* Tria un tema i acota allò que vols que mostri el teu microreportatge.
* Tria un estil.
* Planifica prèviament una estructura bàsica.
* Decideix quins tipus de plans, moviments de càmera i transicions hi inclouràs.
* Busca una música que pugui acompanyar alguna part del teu microreportatge.
* Afegeix un títol i els crèdits.

Recorda que en el fòrum general **Aprèn el col·laboració (fòrum general)” pots exposar i compartir dubtes, opinions i inquietuds amb la resta de participants del curs. La col·laboració entre els participants del curs és clau per treure el màxim profit d’allò que vas aprenent.

Utilitza qualsevol dispositiu de gravació i fes tranquil·lament allò que vols mostrar. No es tracta de fer una gran obra, sinó d’experimentar amb el que has anat aprenent al llarg del miniOP i de mostrar-hi la teva implicació.

Lliurament
Un cop hagis enllestit el teu microreportatge, publica’l i comparteix-lo a [YouTube](http://www.youtube.com/) o [Vimeo](https://vimeo.com/), tal com s’indica en el *Pas 15: Publica el reportatge a la xarxa*. Finalment, copia la URL del teu vídeo en aquesta bústia.


