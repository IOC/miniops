# Cercar a Internet: projecte

El projecte final consisteix a resoldre un repte de cerca, te'n proposem dos i n'has de triar un.

En quin format has de lliurar el teu projecte?

Tens dues opcions: lliurar un vídeo en què apareguis tu mateix o bé enregistrar un arxiu de so amb la teva veu.

 * Vídeo: enregistra un vídeo (durada: entre 1’30’’ i 3 minuts) en què apareguis tu donant la solució del repte i una reflexió sobre com has fet la teva cerca.

Un cop hagis enllestit el teu vídeo explicatiu, publica’l i comparteix-lo a [YouTube](http://www.youtube.com/) o [Vimeo](https://vimeo.com/). Finalment, copia la URL del teu vídeo en aquesta bústia.

* Arxiu de so: (entre 2 i 3 minuts de durada) en què donis la solució del repte i reflexionis sobre com has fet la teva cerca. 

Un cop hagis acabat, enregistra el teu arxiu de so i publica’l al lloc web [SoundCloud](https://soundcloud.com/) (és gratuït, t’hi pots registrar normalment o també via xarxes socials). Un cop hagis pujat el teu arxiu de so a [SoundCloud](https://soundcloud.com/), fes-lo públic i copia la 
URL en aquesta bústia.
 

Et suggerim algunes preguntes que et pots formular per preparar l'explicació oral:

* Quins passos del miniOP t’han resultat útils? Quins no? Per què?
* Quin procés has seguit per fer la cerca? Has treballat sol o has involucrat altres persones: amistats, familiars, etc?
* Quines pàgines web has hagut de visitar? Moltes, poques?
* En algun moment t’has desviat de l’objectiu de cerca? N’has tret alguna cosa?
* Quant temps has invertit a resoldre el repte?
* Has notat que has cercat d’una manera diferent de com ho feies abans? Què has fet ara que abans no feies?
* Exposa breument la teva opinió sobre el miniOP i el repte que t’hem proposat.

## Reptes

Aquest són els reptes que et llancem. Tria’n un i resol-lo.

Per resoldre el repte hauràs de mobilitzar el que has après al llarg del miniOP: 

* Utilitza diversos cercadors
* Revisa la tria de paraules clau
* Observa les llistes de resultats
* Posa en pràctica els operadors de cerca de paraules, imatges o tipus d’arxiu
* Fixa’t en la credibilitat de les pàgines web que vagis consultant

Recorda que a través del fòrum “Aprèn en col·laboració (fòrum general)”, pots demanar ajut a la resta de participants del miniOP.  Ara bé, no els donis la solució de les preguntes directament sinó simplement consells de cerca o formula preguntes concretes per rebre ajut dels companys si t'encalles en algun moment.

### Repte de cerca 1

1. Observa aquesta obra. Cerca’n el títol i l’autor.
2. Un dels personatges que apareixen al quadre va traduir al francès un poema cèlebre d’un escriptor americà. Quin és el títol del poema i quin és el nom del personatge que el va traduir?
3. Quina és la tècnica fotogràfica que es va utilitzar per captar el retrat del famós escriptor que va escriure el poema que estàs cercant?
4. Quina banda de la *movida madrileña* va adaptar en una de les seves cançons un altre poema de l’escriptor americà? 


### Repte de cerca 2


Quina relació tenen les dues imatges següents? 

![CP 1919](http://24.media.tumblr.com/tumblr_lxj8gtHD0E1qaxys7o1_500.jpg)

![Bruno Stroszek](http://blackandwhiteworld.files.wordpress.com/2008/09/2514076796_7af18ede63.jpg)






