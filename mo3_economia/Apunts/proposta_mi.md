##Com t'afecta la política econòmica?##

Estem vivint temps convulsos i una de les crisis més fortes que hi ha hagut en el darrer segle. Cada dia llegim notícies amb propostes econòmiques fetes des de diversos partits polítics. Però, podem, com a ciutadans, valorar la pertinença dels canvis que s'estan produint? 

Per exemple, si llegim aquesta notícia, ["L'IVA és la panacea?"](http://www.elpuntavui.cat/noticia/article/4-economia/18-economia/570849-liva-es-la-panacea.html?piwik_campaign=rss&piwik_kwd=nacional&f=El+Punt+Avui): tenim prou formació i informació per saber què seria millor per a la major part de la ciutadania? 

F1 **Atura't i reflexiona**: quins efectes creus que té per a la teva economia l'IVA i l'IRPF? I per a construir una societat més justa?

Anem a pams...

##Els "valors" de la teva vida: el concepte de riquesa##

Què creus que té un **valor econòmic** en la teva vida? 

* Segurament el primer que t'ha vingut al cap són tots els **objectes** que tens en propietat: des d'una casa fins a un llapis o un conjunt de llibres.  

* Però també té un valor econòmic la **capacitat i els coneixements que tens per desenvolupar unes feines determinades**. Es pot calcular el valor econòmic d'aquestes capacitats a partir de comptar quin sou et podrien pagar per trebalar. 

* Els estalvis i productes financers també tenen un valor econòmic. Tot i que no siguin objectes materials, són **actius financers** que tenen valor. 

POSSIBLE IMATGE: CASA + TREBALL + BOSSA D’EUROS

**Tot el que té un valor econòmic és el que s'anomena *riquesa* **. 

COMENTARI: I EL VALOR DE LA IMATGE, HISTÒRIA, PRESTIGI, CONFIANÇA...???

També tens una família, uns amics, aficions, gustos, interessos... Tot això no té un valor econòmic quantificable però són aspectes vitals per a la nostra vida. 

##El "valor" de les coses##

IMATGES D'UNA BOSSA DE FRUITA I D'UNA CONSOLA DE VIDEOJOCS

Creus que aquests dos productes tenen un valor segons la seva utilitat o importància? Aquest tipus de valor s'anomena **valor d'ús** i segons aquest concepte la bossa de fruita segurament tindria més valor que la consola de videojocs. 

I per què, doncs, el preu que paguem per la consola és més alt que el de la bossa de fruita? perquè el preu de les coses s'estipula a partir del **valor de canvi**, és a dir, la quantificació del que costa produir-lo: matèria primera, maquinària, mà d'obra i benefici que se'n vol obtenir. 

Per tant, el valor que es dóna als objectes per tal de permetre el seu intercanvi no es relaciona amb la seva utilitat sinó amb el que costa la seva producció. 

F2 **Atura't i reflexiona** Comparteix en el fòrum les reflexions que et vénen al cap pensant en aquests conceptes: *riquesa*, *valor d'ús*, *valor de canvi*. 

