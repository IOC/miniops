#Entendre-hi d’economia: la riquesa#

##Introducció##

Et sents perdut enmig de dades, previsions, opinions d’experts i mesures de govern? L’economia t’afecta com a individu i també com a membre actiu de la societat. La informació diària és aclaparadora, els canvis, molt ràpids i els canals d’informació, molt diversos. 

Vols començar pel principi? Aquest curs et presenta nocions bàsiques d’economia per comprendre millor el món en què vivim. 

##Síl·labus del curs

* El concepte de riquesa
	* Una introducció als conceptes bàsics: valors dels béns econòmics, el mercat, l’oferta i la demanda i el PIB
* Com es genera la riquesa
	* Coneix el factor treball: treball productiu, treball reproductiu i el seu impacte
* El repartiment de la riquesa
	* Una visió general sobre com es distribueix la riquesa, els impostos més importants i la seva classificació
* El benestar dels països
	* Coneix altres indicadors per mesurar el repartiment de la riquesa i la desigualtat

##Prerequisits del curs

* Cap

##Com t'afecta la política econòmica?##

Estem vivint temps convulsos i una de les crisis més fortes que hi ha hagut en el darrer segle. 

Cada dia llegim o veiem a la televisió notícies relacionades amb la nostra economia diària. En aquestes notícies es fan present una munió de dades i conceptes importants per entendre el per què de la situació econòmica actual. Conèixer el seu significat i saber analitzar críticament què se’ns està explicant és molt important per a poder valorar si les mesures econòmiques són bones per nosaltres en particular i pel conjunt de la societat en general.

Cal tenir present que l’economia no és una ciència exacta. Si ho fos, tal com ho són les matemàtiques o la física, la solució als problemes econòmics seria feina de científics. Però com que no ho és i cada decisió econòmica té pros i contres, i el seu resultat no està garantit, en la decisió dels afers econòmics hi té una importància essencial el que pensem els ciutadans.

Mira’t aquest vídeo:

http://player.vimeo.com/video/55279084

L’esforç de les famílies davant les retallades (Font: [TV3](http://www.tv3.cat/videos/4311510/Lesforc-de-les-families-davant-de-les-retallades))

F1 **Atura't i reflexiona** Quina creus que és la causa més important dels problemes econòmics actuals? Comenta-ho en el fòrum. 

Anem a pams...

##Els "valors" de la teva vida: el concepte de riquesa##

Què creus que té un **valor econòmic** en la teva vida? 

* Segurament el primer que t'ha vingut al cap són tots els **objectes** que tens en propietat: des d'una casa fins a un llapis o un conjunt de llibres.  
* Però també tenen un valor econòmic **la capacitat i els coneixements que posseeixes per desenvolupar unes feines determinades**. Es pot calcular el valor econòmic d'aquestes capacitats a partir de comptar quin sou et podrien pagar per treballar. 
* Els estalvis i productes financers també tenen un valor econòmic. Tot i que no siguin objectes materials, són **actius financers** que tenen valor. 

En economia, tot el que té un valor econòmic és el que s'anomena *riquesa*. 

També tens una família, amics, aficions, gustos, interessos... Tot això no té un valor econòmic quantificable però són aspectes vitals per a la nostra vida. 

##El “valor” de les coses##

Adquireixes béns diàriament per satisfer les teves necessitats, els teus desitjos o simplement perquè et resulten útils. 

Ara bé, no s’ha de confondre el valor d’un bé amb el seu preu. Pensa en una bossa de fruita i una consola de videojocs.

IMATGES D'UNA BOSSA DE FRUITA I D'UNA CONSOLA DE VIDEOJOCS

Quin és el valor d’aquests productes? Creus que el seu valor el determina la seva utilitat o importància? 

Per respondre hem de referir-nos al concepte **valor d'ús** segons el qual li atorgaríem, de ben segur, més valor la bossa de fruita que a la consola de videojocs ja que la primera cobreix una necessitat humana de supervivència (l’alimentació) mentre que l’altra no (l’oci).

I per què, doncs, el preu de la consola és molt més elevat que el de la bossa de fruita? Perquè **el preu** de les coses s'estipula a partir del **valor de canvi**, és a dir, a partir de la quantificació del que costa produir-lo: la matèria primera, la maquinària, la mà d'obra i el benefici que se'n vol obtenir. 

**El mercat** és on entren el contacte els compradors i els venedors. Així doncs, n’hi ha prou amb el valor de canvi per fixar el preu d’un objecte? No, en la determinació del **preu** també hi intervé la **llei de l’oferta i la demanda**. Si un producte és demandat per molts compradors però és un producte escàs el seu preu s’incrementa; en canvi, quan un bé és abundant però té poca demanda el seu preu disminueix.

Mira’t aquest vídeo. S’hi explica com va sorgir la teoria de la llei de l’oferta i la demanda, i com va aparèixer el debat sobre si els governs havien d’intervenir o no en l’economia:

<iframe width="560" height="315" src="http://www.youtube.com/embed/ulyVXa-u4wE?list=EChQpDGfX5e7DDGEQvLonjDQsbclAF2N-t&amp;hl=es_ES" frameborder="0" allowfullscreen></iframe>

La regulació de l’economia - [The Open University](http://www.open.edu/openlearn/history-the-arts/culture/philosophy/concepts/60-second-adventures-economics)



**F2 Atura't i reflexiona** Comparteix en el fòrum la reflexió que et suscita aquesta pregunta:
Per què productes alimentaris com el peix, el marisc o el gall d’indi augmenten substancialment de preu durant les festes de Nadal?  

## País “ric”, país “pobre”: el PIB##

Com es quantifica el benestar material d’un país? És possible mesurar la riquesa d’un país i comparar-la amb la d’altres països? 

Diàriament llegeixes o sents frases com: *... el PIB català ha caigut un 0,2% el primer trimestre* o *... a Alemanya i al Regne Unit el PIB ha crescut de l'abril al juny* o *... el PIB s’estanca a França durant el tercer trimestre*.  Què volen dir exactament aquestes afirmacions? Per què sembla tan important el PIB? El PIB és un bon indicador de la qualitat de vida?

Mira’t aquest vídeo:

<iframe width="560" height="315" src="http://www.youtube.com/embed/aN-OTZV3x4s" frameborder="0" allowfullscreen></iframe>

Característiques que defineixen el Producte Interior Brut (PIB) - [X.Sala-i-Martin](http://salaimartin.com/randomthoughts/video-blog-e-konomia.html)

El **Producte Interior Brut** (PIB) és una de les claus per determinar la riquesa generada pels ciutadans d’un país durant un període de temps. A més de mesurar la prosperitat o decadència econòmica d’un país, és l’indicador que serveix per comparar el nivell de riquesa i benestar entre països. 

Destaquem-ne els aspectes més importants...

* Cada país genera el seu PIB
* Per calcular-lo, se suma el valor monetari, en euros, de tots els béns i serveis finals que genera una economia i tots els ciutadans que hi pertanyen
* El PIB va variant: es calcula durant un període de temps (un trimestre o un any)
* És l’estadística més utilitzada per mesurar el creixement o la recessió d’una economia



##Quan no és el mateix treballar que fer feina##

La riquesa es genera mitjançant el **treball**. És a partir d'aquest que les matèries es transformen en béns amb un valor de canvi.

El treball no es redueix a allò que és remunerat en forma de salari, sinó que és un concepte més ampli. 

Observa aquesta imatge fixant-te en tots els seus detalls: 

* Qui fa què? 
* Què obté cadascú a canvi de...? 
* Creus que es pot establir una relació entre els dos tipus de treball que s'hi mostren?


[IMATGE exemplificant què és el treball productiu i què és el treball reproductiu - home dona] 

El **treball productiu**

* Produeix béns o serveis amb valor de canvi
* És remunerat
* Està legislat pels drets laborals

El **treball reproductiu**

* Es coneix també com a treball domèstic i de cures
* No és remunerat
* No gaudeix del reconeixement legal com a treball

Però, com es distribueix la feina entre gèneres? Qui cobra més? Qui treballa més a casa?

Observa i analitza les dades que presenten aquestes les infografies següents:

(IMATGE 1-  infografia “diferència de salaris homes-dones INE)

(IMATGE 2 - infografia “dedicació a la llar” segons dades IDESCAT 2006 


Què ens mostren els resultats?

* Les dones obtenen un salari menor pel treball remunerat.
* Les dones treballen més hores al dia degut a les feines no remunerades.

Aquest diferència és el que es coneix com a **divisió sexual del treball**. 

 (EN FORMA DE TAULA) Per aplicar aquests conceptes a la teva realitat quotidiana i mesurar com reposa el treball productiu sobre el reproductiu, et proposem un petita activitat de recerca. Prendràs consciència de la importància i l’impacte que té el treball reproductiu en l’economia:
 
* Quantes hores setmanals/mensuals es dediquen al treball reproductiu a casa teva? I qui les hi dedica?
* Quin seria el salari mensual si el salari base fos de 8€ per hora treballada per als membres de la llar que fan aquest treball?
* Si al salari que ja cobra cada membre de la família en actiu hi sumes el que percebria pel treball reproductiu, quines diferències observaries?


Amb el procés d'igualtat entre gèneres, el model segons el qual l’home aporta el salari principal i la dona assumeix un treball productiu i també la major part del reproductiu, ha anat evolucionant. Malgrat tot, la diferència entre gèneres persisteix i és una tendència que ha de canviar, tant per raons socials com per les seves repercusions econòmiques (imagina’t que ens paguessin un sou per el treball reproductiu!)


**F3 Atura’t i reflexiona** Segons un [informe de l’OCDE de 2011 (Organització per a la Cooperació i el Desenvolupament Econòmic)](http://emprenem.ara.cat/opendata/2011/04/14/qui-treballa-mes-a-casa-els-homes-o-les-dones/) s’extreu aquesta conclusió: *La feina no remunerada a Espanya representa el 41% del PIB*. Sabries explicar aquesta afirmació? Comparteix en el fòrum els teus raonaments, tenint en compte, d’una banda, què és el PIB i de l’altra, la “invisibilitat” del treball reproductiu, és a dir, el no remunerat.


##Com es reparteix la riquesa?

La riquesa està distribuïda en la societat a través de diferents vies. Segons si beneficia més gent o menys gent, estarem parlant d’un repartiment equitatiu o desigual de la riquesa.

(INFOGRAFIA I AL COSTAT LA CAIXA DE TEXT)

Algunes consideracions...

* La **propietat** es divideix en dues tipologies:  **béns immobles** és tot allò que no es pot traslladar (els terrenys i les construccions). La resta són considerats **béns mobles**. Aquesta distinció té una gran importància a l'hora de l'aplicació dels diferents impostos. 
* El  **repartiment informal** es dóna principalment al si de les famílies, amb la redistribució de les fonts d'ingressos entre els seus membres. Per exemple, les pagues dels pares als fills o el suport que reben els aturats per part dels familiars que cobren una jubilació. Aquest repartiment informal, molt important, és la causa que explica per què les conseqüències de la crisi no són encara més dramàtiques, tot i les desorbitades xifres d'atur i pobresa. 



##Els impostos: la manera de tenir serveis públics##

Un impost és una quantitat de diners que ha de pagar obligatòriament un ciutadà perquè l’administració pública pugui atendre les necessitats col·lectives i mantenir els serveis públics.

L’augment dels ingressos sempre passa per apujar els impostos? Cal posar l'accent en els impostos directes o bé en els indirectes per estimular la creació de llocs de treball? Qui paga més impostos: els treballadors o bé els ciutadans que tenen més diners? 

Aquestes preguntes són centrals en el debat polític actual ja que millorar els ingressos fiscals és fonamental per a la recuperació d’una crisi que amenaça tota una generació.

Existeix la igualtat entre els contribuents? Llegeix aquest article de la Constitució espanyola: 

Article 31.1  Tothom contribuirà al sosteniment de les despeses públiques d’acord amb la seva capacitat econòmica mitjançant un sistema tributari just inspirat en els principis d’igualtat i progressivitat que, en cap cas, tindrà abast confiscatori. Constitució espanyola


Per conèixer i distingir les categories en què es divideixen els impostos i de quina manera els paguem, mira’t aquests vídeos:

<iframe width="560" height="315" src="http://www.youtube.com/embed/kBeY_6T6o9g" frameborder="0" allowfullscreen></iframe>

Explicació sobre l’IRPF (Impost sobre la renda de les persones físiques) [X.Sala-i-Martin](http://salaimartin.com/randomthoughts/video-blog-e-konomia.html)

<iframe width="560" height="315" src="http://www.youtube.com/embed/7Wdd2JvxdAQ" frameborder="0" allowfullscreen></iframe>

Explicació sobre l’IVA (Impost sobre el valor afegit) [X.Sala-i-Martin](http://salaimartin.com/randomthoughts/video-blog-e-konomia.html)

(NOVA PROPOSTA - CATINA - AFEGIR VIDEO TV3 TALLAR VÍDEO: SOBRE IVA: A PARTIR DEL MINUT 2’4’’, s’expliquen molt clarament els trams de l’IVA:  http://www.tv3.cat/videos/4227730/lIVA-encareix-el-consum)

Els tipus d’IVA 




Destaquem-ne els conceptes més importants:

1. Els **impostos directes** són aquells que es paguen segons el que té o guanya cadascú. 
	* L’**IRPF** és l'impost directe que grava els guanys obtinguts per una persona durant un any. 
	* L’**impost de societats** és l'impost directe que grava els guanys obtinguts per una empresa durant un any. 
2. Els **impostos indirectes** són aquells que tothom paga igual, independentment dels seus ingressos. Els més importants són els següents:
	* L’**IVA**
		* Es paga quan es compra qualsevol producte o servei, sigui una entrada de cinema o un refresc. 
		* Hi ha tres trams, segons el tipus de producte o servei: IVA normal del 21%, IVA reduït del 10% i IVA superreduït del 4%. 
		* Tothom el paga per igual: la persona més rica i la persona més pobra del país han de pagar el mateix 4% d'IVA del preu d'una barra de pa.
	* Els **impostos especials** funcionen com l'IVA però s'apliquen de més a més en productes com el tabac, l'alcohol o la gasolina.


Fixa't la infografia següent on s'hi reflecteix d'on obté els ingressos l'Estat espanyol: 

[Infografia] D'on obté els ingressos l'estat espanyol? [gràfic d'ingressos]

FÒRUM GENERAL 1 **Aprèn en col·laboració** Si t’ha sorgit algun dubte sobre les categories dels impostos i la seva naturalesa, planteja’ls en el fòrum general o ajuda la resta de participants.

##Els impostos: on se’n paguen més? 

La **pressió fiscal** és la **quantitat d'impostos** que paga la gent d'un país sobre el total de la riquesa generada. 

El debat sobre si cal mantenir una pressió fiscal alta o baixa és una de les discussions polítiques més habituals. Quanta pressió fiscal ha de tenir un país? Segons el sistema que s'adopti, es pot parlar de dos plantejaments contraposats: 

1. Els partidaris d'una **pressió fiscal alta** argumenten que:
	* És imprescindible per a tenir un [**estat del benestar**](http://ca.wikipedia.org/wiki/Estat_del_benestar)  i una major igualtat social.
	* L'activitat econòmica no perd vigor perquè el propi estat del benestar genera llocs de treball i ofereix uns serveis necessaris per al progrés econòmic.
2. Els partidaris d'una **pressió fiscal baixa** argumenten que:
	* Amb menys impostos es genera més activitat econòmica i això fa que l'estat acabi recaptant més diners tot i que els impostos siguin més baixos.
	* Els impostos alts desincentiven l'esperit emprenedor i provoquen la fugida de les grans fortunes a altres països.


Ara bé, dins un país no tothom paga proporcionalment la mateixa quantitat d'impostos. Si l'impost principal és sobre els salaris, qui pagarà proporcionalment més impostos seran els treballadors i les classes mitjanes. En canvi, si es grava de forma important els dipòsits bancaris i les transaccions financeres, els impostos repercutiran amb més força sobre les grans fortunes.

Llegeix el text següent. Quina és la posició dels autors respecte la pressió fiscal? Analitza’n els arguments utilitzant la graella que et presentem. 

(AFEGIR GRAELLA - PAS 9) 


>Quanta pressió fiscal ha de tenir un país? 
> 
>En les societats on no es paguen impostos, són les classes treballadores les que pateixen aquesta deficiència, ja que els béns públics que ha de finançar i gestionar l'Estat no seran possibles sense aquestes recaptacions tributàries. Són precisament els països europeus amb major pressió fiscal agregada els qui millor Estat del Benestar ofereixen a la seva població. Els ciutadans dels països nòrdics, que són els que major pressió fiscal suporten, són els gaudeixen de millors prestacions socials. 
> 
>En canvi, els ciutadans de països com Estats Units i Japó, amb taxes de pressió fiscal molt baixes (al voltant del 25% el 2002) en relació als països europeus, amb prou feines compten amb pensions i serveis públics de la qualitat i abundància dels països nòrdics. Als Estats Units, l'assistència sanitària és pràcticament privada, i la que s'ofereix amb caràcter públic deixa molt a desitjar. De totes maneres, cal afegir que la força dels grans poders econòmics, justificant-se en les idees neoliberals, esta portant a una reducció de la imposició personal en tots els països, i a un augment de les cotitzacions socials.
> 
>Seminari Taifa [Informe 02-Desembre 2005](http://informes.seminaritaifa.org/informe-02/)


##De la riquesa al benestar: més enllà d'una mitjana aritmètica

Asseguraries que els ciutadans que viuen en el país que produeix més riquesa del món són alhora els que viuen millor? La riquesa i el benestar són sinònims? Quin és l'impacte de la desigualtat a l'interior de cada país?

Observa les imatges següents:

[IMATGE paràbola dels pollastres]
Textos vinyetes pas 10. Cada text ha d'anar vinculat a una vinyeta.

* Imaginem que hi ha cinc persones i cinc pollastres.
* Una estadística simple ens diria que a cada persona li’n correspon un. Per tant, podríem deduir que tothom té aliments suficients.
* Ara bé, la realitat pot ser molt diversa: una persona pot tenir quatre pollastres, una altra només un, i les tres restants cap.

Això és el que passa quan es calcula la riquesa dels habitants d'un país dividint el PIB (RECORDA CONSULTAR AL MARC COM APUNTAR A UNA ALTRA SECCIÓ O PAS DELS CONTINGUTS) pel conjunt de les persones que hi viuen. És el que es coneix com a **renda per càpita**. 

Algunes observacions que cal no oblidar:

* La fita de l’economia és la qualitat de vida, la creació del bé comú i la satisfacció de les necessitats, ara bé el PIB no mesura aquests valors ja que és una dada estadística general (un PIB molt alt no ens dir res fiable sobre la situació dels ciutadans d’un país).
* La renda per càpita és una mitjana aritmètica, això vol dir que pot donar-se el cas que cap dels habitants d’un país tingui efectivament el nivell d’ingressos que aquesta indica.
* La renda per càpita només serveix per determinar quina seria la riquesa de la qual podria gaudir cada habitant d'un determinat país si en aquest hi hagués un repartiment equitatiu de la riquesa. 

Una cita cèlebre diu: **Hi ha tres tipus de mentides: les mentides, les grans mentides i les estadístiques*. Veiem, doncs, que una estadística pot transmetre una idea que no té res a veure amb la realitat de la vida de les persones. 

Per aquest motiu, hi ha altres indicadors que permeten quantificar el nivell de benestar d’un país i que ens donen la mesura de les desigualtats. Són els següents:

* L’**Índex de Desenvolupament Humà** (IDH) 
	* Determina el benestar d'un país. 
	* Combina i pondera la renda per càpita amb el nivell d'educació i l'esperança de vida de la població. 
	* L’IDH es calcula amb un valor entre 0 i 1. Com més alta és la xifra, més benestar.

(MAPA IDH)


* El **Coeficient de Gini** 
	* Permet mesurar la desigualtat entre els habitants d'un país. 
	* Indica la diferència entre quant guanya el 20% que guanya menys i quant guanya el 20% que guanya més. 
	* També es tracta d'un valor entre 0 i 1. En aquest cas, com més alta és la xifra, més desigualtat.

(MAPA GINI)

[IMATGE / XAVI Mapamundi IDH](http://ca.wikipedia.org/wiki/Fitxer:2011_UN_Human_Development_Report_Quartiles.svg)

[IMATGE: XAVI / Mapamundi GINI](http://commons.wikimedia.org/w/index.php?title=File:Mapa_de_la_inequidad-gini.svg&page=1) 

Observació: no s'indica l'any. Per conèixer [la llegenda, consultar](http://es.wikipedia.org/wiki/Coeficiente_de_Gini)

o bé

[Llegenda integrada en el mapa a](http://ca.wikipedia.org/wiki/) 
Fitxer: Gini_Coefficient_World_CIA_Report_2009.png


Els mapes ens mostren que existeixen indicadors que permeten quantificar el nivell de benestar d’un país i que ens donen la mesura de les desigualtats. 



**F4 Atura’t i comparteix** Entra al fòrum per debatre, intercanviar dades i els teus punts de vista sobre la informació dels enllaços següents, on hi trobaràs el llistat de països ordenats segons la seva renda per càpita, el seu IDH i el seu coeficient de Gini. Veuràs que n'hi ha que ocupen posicions molt diferents segons quin sigui l'indicador. 

* [La renda per càpita, en anglès](http://en.wikipedia.org/wiki/List_of_countries_by_GDP_%28PPP%29_per_capita)
* [L’IDH, en anglès](http://en.wikipedia.org/wiki/List_of_countries_by_Human_Development_Index)
* [Coeficient de Gini, en castellà](http://es.wikipedia.org/wiki/Anexo:Pa%C3%ADses_por_igualdad_de_ingreso)






